<!DOCTYPE html>
<html lang="en">
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <title>Unirea Principatelor Române</title>
        <link rel="stylesheet" href="style.css" />
        <link rel="shortcut icon" href="img/old-ro-flag.png" type="image" />
        <meta
            name="description"
            content="Proiect realizat cu privire la Concursul
        interdisciplinar România Copiilor - Unirea Principatelor Române" />
    </head>
    <body>
        <header>
            <a href="index.html">Acasă</a><a href="contact-me.html">Contact</a
            ><a href="webography.html">Webografie</a>
        </header>
        <main>
            <h1>Unirea Principatelor Române</h1>
            <p>
                Unirea Principatelor Române a avut loc la jumătatea secolului al XIX-lea prin unirea
                statelor Moldova și Țara Românească sub numele Principatele Unite ale Moldovei și
                Țării Românești. Procesul unirii, bazat pe puternica apropiere culturală și
                economică între cele două țări, a cunoscut o etapă decisivă, care s-a dovedit a fi
                ireversibilă, prin alegerea colonelului moldovean Alexandru Ioan Cuza ca domnitor al
                ambelor principate, la 5 ianuarie 1859 în Moldova și la 24 ianuarie 1859 în Țara
                Românească.
            </p>
            <img src="img/tr-md.png" alt="Harta Unirii Principatelor Române" />
            <p>
                Procesul a început odată cu adoptarea Regulamentelor Organice între 1831-1832 în
                Muntenia și Moldova, care stipulau necesitatea unificării politice, urmate de
                acorduri vamale între 1833 și 1835 și lichidarea posturilor vamale între cele două
                țări începând cu 1 ianuarie 1848, în timpul domniilor lui Mihail Sturdza, respectiv
                Gheorghe Bibescu. Deznodământul războiului Crimeii a stăvilit pentru un timp
                ambițiile geopolitice ale imperiului rus la Dunărea de jos, fără a consolida efectiv
                imperiul Otoman de care depindeau principatele, ceea ce a creat un context favorabil
                realizării unirii. Votul popular favorabil unirii în ambele țări, rezultat în urma
                unor Adunări ad-hoc în 1857 a dus la Convenția de la Paris din 1858, o înțelegere
                între Marile Puteri, prin care se accepta o uniune mai mult formală între cele două
                țări, cu guverne diferite și cu unele instituții comune. La începutul anului 1859
                liderul unionist moldovean Alexandru Ioan Cuza a fost ales ca domnitor al Moldovei
                și Țării Românești, act care a adus cele două state într-o uniune personală. În
                1862, cu ajutorul unioniștilor din cele două țări, Cuza a unificat Parlamentul și
                Guvernul, realizând unirea politică. După înlăturarea sa de la putere în 1866,
                unirea a fost consolidată de succesorul său, principele Carol de
                Hohenzollern-Sigmaringen, iar constituția adoptată în acel an a denumit noul stat
                România.
            </p>
            <p>
                Unirea a fost recunoscută de marile puteri europene prin Tratatul de la Paris din
                1858 și a fost consolidată de domnitorul Carol I al României, care a fost proclamat
                rege al României la 26 martie 1881. Unirea Principatelor Române a fost un pas
                important în procesul de formare a statului național român modern, care a fost
                completat prin recunoașterea independenței României de către Imperiul Otoman la 13
                iulie 1878 și de către celelalte mari puteri europene la 26 martie 1881.
            </p>

            <h2>Principatele Unite ale Moldovei și Țării Românești</h2>

            <p>
                Principatele Unite Moldova și Țara Românească, uzual Principatele Unite, au fost un
                stat format prin unirea dintre Principatele Dunărene Moldova și Țara Românească în
                perioada 1856-1862, printr-un proces al cărui moment definitoriu a fost constituirea
                în 1859 a uniunii personale prin alegerea ca domnitor a lui Alexandru Ioan Cuza.
                Statul acoperea regiunile istorice Oltenia, Muntenia, și Moldova Occidentală, precum
                și sudul Basarabiei (zona Cahul, Bolgrad și Ismail). Unirea politică dintre cele
                două principate a fost primul pas politic spre crearea României ca un singur stat
                (unitar), în 1866, stat ce avea să devină independent în 1878 și să fie proclamat
                regat în 1881.
            </p>

            <div id="iframe-div">
                <iframe
                    src="https://www.youtube.com/embed/s3u3c21wGLM"
                    title="YouTube video player"
                    frameborder="0"
                    allowfullscreen>
                </iframe>
            </div>
        </main>
    </body>
</html>
